

## Kmom01

Objektorientering är något jag stött på flertalet gånger tidigare, både genom kurser vid BTH, t.ex. objektorienterad python, men även genom eget lärande inom andra språk såsom c++. c# och java. Jag anser mig ha en god förståelse för de viktigaste koncepten inom objektorientering såsom organisering av kod i klasser och objekt, arv, polymorfism, inkapsling och abstraktion. Vad gäller faktisk erfarenhet av objektorienterad programmering har jag framförallt använt mig av det i BTH-kurser samt inom språk där objektorientering är inbyggt i språket och obligatoriskt, såsom C# och Java.

PHPs grundläggande modell för klasser och objekt följer i mångt och mycket samma modell som andra c-liknande språk med objektorientering, både när det kommer till funktion, men även syntax. En klass fungerar som en mall för objekt och definieras med klassmedlemmar, properties (egenskaper) och metoder (funktioner), medan objekt är instanser av en klass, där egenskaper är unika för varje objekt och metoder delas mellan objektinstanser. Ett exampel skulle vara klassen bil som innehåller egenskaperna modellnamn, varumärke och hästkrafter samt metoderna kör och stanna; för varje bilmodell skapas ett nytt objekt där egenskaperna är unika för bilmodellen, medan metoderna delas mellan objekten.
Vidare följer åtkomst och synlighet av egenskaper och metoder en liknande modell som andra språk, med publika (tillgängliga utanför objektet), privata (tillgängliga inom ett objekt) och skyddade (tillgängliga inom klassen samt ärvda och föräldra-klasser) klassmedlemmar. Detta skiljer sig från objektorientering i Python, som vi studerat inom tidigare kurser, där synlighet inte är påtvingad genom ovannämnda nyckelord, utan istället är en frivillig och icke-tvingande namngivnings-standard.

När det kommer till kodbasen som vi använt för kmom01, och även kommer använda framöver kändes till en början något förvirrande att ge sig i kast med, men efter att ha följt föreläsningarna och även kikat runt i trädstrukturen för projektet gick det relativt bra att bygga sig en bild över hur allting hänger i samman. Med hjälp av kunskaper från tidigare kurser vad gäller routes, twig, mvc-mönster och självklart pakethantering gick det relativt lätt att börja bygga vidare på sidan genom att definiera egna routes och templates samt att importera paket som jag ville använda för projektet (i detta kursmoment parsedown-extra som används för att hämta rapporttexter).

Efter en översiktlig titt på artikeln "PHP The Right Way" kände jag att dokumentet var värdefullt i sin helhet som en innehållsförteckning (som nämndes i artikeln för Kmom01) för viktiga moment inom PHP och best practice releterat till dessa koncept. Koncept förklaras kort men inte alltför genomgående, varför de kan vara bra för att bygga sig en snabb försteålse innan man fördjupar sig på ett område. Det sagt så kände jag dock att artikeln inte var särskilt användbar i de många fall där man måste hitta information om ett mer specifikt moment eller en specifik inbyggd funktion, där PHP-manualen eller liknande referensmaterial är en desto mer användbar resurs. Det område som jag kanske fann mest intressant och användbart i artikeln var säkerhet, där best-practice och goda vanor, saker som väl förmedlas inom artikeln, är av högsta vikt.

Såhär för första kursmomentet i kursen känner jag att det huvudsakliga TIL-momentet rörde Symfony och hur man kan börja bygga en hemsida med routes för PHP. Just routes är något vi har berört för både python och javascript sedan tidigare, men ännu inte PHP. Det finns egentligen inte mycket mer att säga här, då jag ännu har mycket att lära mig när det kommer till hur man effektivt använder ramverket. 