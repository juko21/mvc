

## Kmom01
Databaser överlag, SQL och likväl klienter är oumbärliga verktyg när det kommer till
en rad olika aspekter av webbutveckling, såsom underhållbarhet av hemsidor, dynamiskt innehåll,
storskaligt innehåll, språkhantering m.m. Med tanke på hur viktig roll databaser spelar på webben
idag ser jag verkligen fram emot att fördjupa mig i ämnet. Även om det skiljer sig kraftigt mot många av
de språk vi arbetat med under tidigare kurser känner jag inte att det kommer ställa till med allt för 
stora besvär.

Utöver kursen webtec, där vi lärde oss grunderna i SQL och fick arbeta med sqlite, har jag även
arbetat med MySQL i ett hemsideprojekt åt en bekant som jag tog mig an efter kursen. I detta projekt implementerade jag 
en enkel databas för hemsideinnehåll med språkhantering och eventhantering. Därav känner jag att jag i viss utsträckning
har en grund att stå på när det kommer till grundläggande operation. Det sagt har jag fortfarande mycket kvar 
att lära mig, framförallt när det kommer till löpande administration och manipulation av databaser, vilket framförallt
kan behövas i större projekt.

Arbetet med SQL i guiden gick överlag smidigt och ställde inte till med några större svårigheter. I de moment där 
vi skulle komplettera koden själva kunde jag lätt hitta den information som krävdes i referensmanualen eller via en
snabb google-sökning. I övrigt var instruktionerna lätta att följa, även om jag inte var säker på huruvida vi behövde
kopiera kod från punkt till pricka, eller om det var slutresultatet som var viktigast.

När det kommer till SQL är den största skillnaden mot många andra vanliga programmeringsspråk, såsom javascript, php, python, c, c++ och java, att det är ett deklarativt programmeringsspråk, Detta innebär bla att SQL skiljer sig från ovanstående språk i det att man ej specificerar kontrollflöde, dvs att man ej använder sig av villkorssatser, loopar m.m. för att kontrollera programmets flöde, utan deklarationer hanteras en efter en. Därtill skiljer sig SQL och andra deklarativa programmeringsspråk från imperativa språk (av vilka samtliga ovanstående språk tillhör) i det att man i koden beskriver vad som ska hända och inte hur. Dvs att man skickar en förfrågan till databasen om vad man vill ska åstadkommas.
På så sätt faller SQL in i samma kategori av språk som HTML och liknande "markup"-språk. Även här specificeras inte kontrollflöde och man beskriver endast
vad som ska visas i webbläsaren.

Då jag redan i den föregående kursen gått igenom många av de grundläggande moment som behandlats i kmom01 var inte detta
något som var nytt för mig, varför det svårt att tala om TIL just här. Inte heller användarhantering var helt nytt för mig (även
om det, vad jag vill minnas, inte berördes i webtec-kursen), då jag stött på detta när jag arbetat med MySQL i ovan nämnda hemsideprojekt.
Dock så var det användbart att lära sig syntax för användar-relaterade queries, då jag tidigare huvudsakligen arbetat med phpMyAdmin.
Som en fotnot var det väldigt intressant att dyka ner lite djupare och läsa mer om olika programmeringsspråksparadigmer, framförallt deklarativa
och imperativa språk och skillnaderna mellan dessa.

